---
title: "Om mig"
---
Min me-sida i kursen oophp
=========================

Hej på er!

[FIGURE src="image/me.jpg?w=360" class="left" caption="Bild på mig"]

Jag heter Linnea Blad, är 22 år gammal och bor i Lidköping med mina föräldrar, vår hund, katt och 5 undulater. Jag läste hela gymnasiet på distans via Korrespondensgymnasiet i Torsås och trivdes bra med det. Det var befriande att kunna planera sina studier helt fritt. Teknik, biologi, kemi och fysik har alltid varit stora intressen för mig.

Trots mitt teknikintresse har jag haft ganska låg kunskap om hur datorer fungerar på djupet eller vad programmering egentligen är för något. Datorer har jag använt sedan jag var liten men jag har aldrig riktigt förstått fullt ut hur de fungerar. Mina två äldre bröder hjälpte mig alltid om datorn krånglade så jag har inte behövt lära mig heller. Jag önskar dock att jag hade försökt sätta mig in i det så att jag hade kommit in på teknikspåret tidigare.

Det var min bror som föreslog att jag skulle läsa programmering. Jag gick på gymnasiet och hade några valbara kurser kvar. Jag hade gått det Naturvetenskapliga programmet och min plan var egentligen att plugga vidare inom biokemi eller som CAD-konstruktör. Min bror som själv läst en kurs i programmering trodde dock att jag skulle tycka att det var roligt så jag bestämde mig för att prova.

[FIGURE src="image/me-and-nellie.jpg?w=300" class="right" caption="Bild på mig och min hund Nellie"]

För mig har programmering varit något som man hör och läser mycket om men trots det inte har någon aning om vad det egentligen är för något. Jag visste därför inte vad jag hade att vänta mig när jag påbörjade kursen. Det var svårt i början, programmering är ju som en helt annat språk. Efter lite kämpande så fick jag in "programmerings-tänket" och den kursen var den roligaste jag haft under hela gymnasietiden. Efter kursen Programmering 1 hann jag även läsa Webbutveckling 1 innan jag tog studenten. Jag älskar känslan när man lyckas lösa ett svårt problem och hur mycket man kan skapa av bara några rader kod. Efter de kurserna bestämde jag mig för att plugga vidare inom webbprogrammering och nu läser jag kurspaketet Webbprogrammering och Databaser via Blekinge Tekniska Högskola. I höst planerar jag att läsa kurspaketet Webbutveckling och Programmering.
