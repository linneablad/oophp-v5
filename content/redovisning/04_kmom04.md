---
---
Redovisning kmom04
=========================

Jag gillar att man kan återanvända kod i flera klasser genom att använda traits, det känns lite som att inkludera moduler som vi gjort tidigare. Interface har jag däremot svårt att se nyttan av i dagsläget annat än att det var nödvändigt att använda för att implementera histogrammet. Jag gjorde så att min klass `GameRound` implementerar `HistogramInterface` för att jag ska kunna injecta information in till klassen `Histogram`.

Att använda en kontroller är nytt för mig, jag har inte använt något liknande förut. Det känns smart att använda kontroller eftersom man kan testa all kod då. När man använder routes blir det så mycket kod som man inte kan testa. Nu testade jag inte kontrollerklassen men jag tänker att det är bra inför framtiden.

Jag gjorde en ganska enkel taktik. Jag tänkte att om ett tärningsslag resulterar i en låg summa vill man nog slå en gång till och se om man får något högre. Jag gjorde att datorn sparar poängen om summan av det senaste slaget är över 10. Jag tänkte även att om man börjar närma sig 100 vill man nog ta färre risker och spara undan de poäng man får. Jag gjorde att om datorns sammanlagda poäng är över 80 sparar den oavsett vad summan blir av tärningskastet. Denna taktik är dock ganska safe och inte så smart om datorn ligger under stort. Det hade därför varit bra att komplettera med att datorn tar fler risker om den ligger under men jag kände att det räckte med den här taktiken den här gången.

Jag har inga direkta reflektioner över att integrera hårdare in i ramverkets klasser och struktur annat än att det är roligt att lära sig nya saker. Det är även intressant att se hur mer avancerad kod ser ut och är uppbyggd.

Att testa koden gick fint. I det här kursmomentet lade jag lite tid på att testa min metod som rullar tärningarna för datorn och fick full kodtäckning på den. Jag fick 100% kodtäckning på `Dice`, `DiceHand`, `GameRound` och `Histogram`. Jag fick 87% för `Game` och 67% för `HistogramTrait`. I `Game` har jag en metod som anropar konstruktorn för `GameRound` för att skapa en ny spelrunda. Jag visste inte riktigt hur jag skulle testa den metoden så den drog ner på kodtäckningen. `GameRound` använder `HistogramTrait` och överlagrar metoden `getHistogramMax()` som finns
i `HistogramTrait`. Jag testade `HistogramTrait` genom `GameRound` så jag kom därför inte åt den metoden.

I det här kursmomentet har jag lärt mig om traits och interfaces. Jag har också lärt mig om kontrollerklasser, hur man flyttar in sin kod från routes in dit samt hur man kan använda `Anax\Session` istället för `$_SESSION`.
