---
---
Redovisning kmom01
=========================

Den här terminen läser jag en grundkurs i C# vid sidan av som tar upp mycket om objektorientering så jag känner att jag har koll på grunderna. Online-boken “PHP Apprentice - An online book for learning PHP” var mycket bra, dels för att fräscha upp minnet men även för att få en snabb inblick i objektorientering för PHP.

Det som gåtts igenom hittills om objekt och klasser osv i guiden “Kom igång med Objektorienterad programmering i PHP” känner jag att jag har koll på så det har gått bra att komma igång med objektorientering i PHP. Det som var nytt för mig är exceptions, autoloading och closures.

Det var svårare än vad jag trodde att utföra uppgiften “Gissa numret”. Jag hade glömt mycket om sessioner och formulär i PHP sedan htmlphp. Det var även lite svårt att veta hur man ska implementera objekt och klasser i uppgiften samt hur man ska lösa det när användaren vinner eller har slut på gissningar. Jag löste det med if-satser i min vy-fil för att visa olika knappar och text baserat på det. Jag känner dock att min lösning är väldigt “ful” men jag har inte haft tid att tänka ut en annan lösning och fixa det på något annat sätt. Jag hann inte heller fixa en processing sida för formuläret men jag tänker att i nästa kursmoment när man ska flytta spelet till me-sidan så kommer jag antagligen ändå få göra om/strukturera om koden så jag fixar det då.

Jag lagrade antalet försök och det hemliga numret i sessionen.

Det gick bra att komma igång med Git och GitHub igen, jag kom ihåg hur det fungerade sedan designkursen.

Det gick även bra att komma igång med me-sidan. Jag kände igen mig mycket sedan designkursen. Det känns skönt att vi jobbar med samma ramverk även i denna kurs. Jag återanvände ett tema från designkursen och ändrade lite i den.

I det här kursmomentet har jag lärt mig om objektorientering i PHP, exceptions, autoloading och closures. Jag har även fräschat upp minnet om sessioner, formulär i PHP, Git, GitHub samt strukturen i ramverket Anax.
