---
---
Redovisning kmom05
=========================

Övningen “Kom igång med PHP PDO och MySQL (v2)” kändes lite klurig. Det var mycket information att ta in och lära sig. Jag tyckte speciellt att sorteringen och pagineringen var det svåraste att förstå. CRUD delen var det som kändes lättast eftersom det återkommit i htmlphp och databas kurserna. Det känns roligt att börja blanda in objektorientering och använda sig mer av funktioner för att lösa de olika delarna.

Jag stötte inte på några direkta svårigheter när jag flyttade över koden in i ramverket. Det som var lite klurigt var hur jag skulle lägga upp CRUD-delen i kontrollen, vilka flöden jag skulle göra och vad jag skulle bryta ut till egna actions i kontrollen.

Jag har inte direkt några reflektioner över att använda databasmodulen anax/database annat än att det känns smidigt att mycket av koden man behöver för att hantera databasen ligger i en egen klass samt att ramverket sköter uppkoppling och sådant. Det är dock svårt att förstå hur allt hänger ihop och vad som händer, det känns lite magiskt just nu.

Jag gjorde basfunktionaliteten. Jag använde en kontroller och skapade ett trait som innehåller funktionerna för att hantera inkommande get, post och session, jag tänker att de kan vara bra att ha inför kommande uppgifter. Jag skapade en sidebar med länkar för att göra det enkelt att navigera på sidan. Jag byggde sedan vidare på det exemplet som gavs och ändrade lite i koden när man ska skapa en ny film och välja en film för att uppdatera eller radera den. Jag ville att det skulle bli tydligare vad varje action i kontrollen gör samt att de inte ska bli så stora, att en action lägger till en film, en uppdaterar/raderar osv. Jag gjorde att om man trycker på “Add new movie” när man ska välja en film anropas metoden `movieAddProcessAction()` som lägger till en ny film med default värden och redirectar till movie-edit för att uppdatera dess värden. Om man på sidan movie-edit trycker på Delete eller Save anropas metoden `movieEditProcessAction()` som raderar eller uppdaterar filmen och sedan redirectar till movie-select. Jag ville att man får en extra bekräftelse på att man vill radera en film och se vad man raderar. Jag tänkte även på att ha så lite php-kod i vyerna som möjligt för att göra det lättare att ändra i koden, då vet man var man har sin program-logik och det blir lättare att ändra. Jag lade sökfunktionerna på sidan där man kan se en översikt av filmerna för att undvika att man ska behöva klicka sig runt för mycket.

I det här kursmomentet har jag inte lärt mig några nya stora begrepp utan mer småsaker. Jag har fått mer övning i objektorientering och exempel på hur man kan blanda in det på fler sätt. Det jag tar med mig mest från det här kursmomentet är hur man kan använda objektorientering för databashanteringen. Även hur man kan lösa paginering och sortering var nytt.
