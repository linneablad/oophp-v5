---
---
Redovisning kmom02
=========================

Det känns smidigt att använda phpDocumentor. Det är ett bra verktyg eftersom det går snabbt och man får en bra överblick på sig egna och andras kod. UML verkar också vara ett bra sätt att få överblick men det känns mer tidskrävande och komplicerat att lära sig än phpDocumentor. I det här läget när vi inte har så komplicerade program känner jag inte ett behov av UML diagram men det kan säkert vara användbart i framtiden om man håller på med stora projekt.

Det gick bra att flytta in spelet “Gissa mitt nummer” i min me-sida. Jag fick skriva om en del av min kod men det hade jag förväntat mig. Jag fixade en route för att initiera spelet, en för att visa spelets status, en för att fuska, en för om man vinner, en för om man förlorar och en för att hantera post-formuläret och göra en gissning. Jag ändrade att cheat och restart game hanteras med GET istället för POST. Jag lade även cheat i en egen route men jag är osäker på om det skulle vara smartare att bara läsa av det i routen play istället. Jag tänkte dock att varje route ska hantera sina egna användarfall och routen play ska inte hantera några formulär. I kmom01 var min vy som visar spelet väldigt stor eftersom den också kontrollerade om man svarat rätt eller om gissningarna tar slut. Nu delade jag in den i tre vyer istället vilket även bidrog till att de endast visar upp resultatet och inte innehåller så mycket if-satser. Kontrollen för vad som ska visas sköter jag mer i routen. I routen som gör en gissning lade jag in en if-sats för att kontrollera om man svarar rätt och om man gör det skickas man till sidan correct-guess som visar att man vunnit. Om gissningarna tagit slut skickas man till en sida som visar att man förlorat. Jag glömde göra commits när jag arbetade så det blev tyvärr en fet commit när jag var klar med uppgiften.

Det positiva med att koda i ramverket är att det blir bättre struktur och tydligare. Jag gillar att använda routes som kan hantera post, get osv eftersom det blir tydligare att se flödet. Det negativa med att koda i ramverket är att jag har mindre koll på hur allt hänger ihop och fungerar eftersom jag inte lärt mig så mycket än. När man skriver egen kod har man full koll på vad man gör men i ett ramverk är det mer att sätta sig in i.

I det här kursmomentet har jag kommit in i och lärt mig mer om ramverkets olika delar och struktur samt hur man skapar och hanterar routes. Än så länge känns det likt express som vi använde i kursen databas så jag känner att jag har mycket hjälp från vad jag lärde mig där. Jag har även lärt mig mer om klasser, bland annat om namespace, komposition och arv.
